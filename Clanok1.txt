Autor: Alfonz Hraško
Nazov: Medvedí trh
Datum: 12.5.2021
----
Býčí alebo medvedí trh sú pojmy, ktoré sa vo finančnom svete objavujú stovky rokov. Investori ho používajú na označenie trendu na trhoch. 
Čo vlastne tieto pojmy znamenajú? 
Trh sa označuje ako medvedí, keď akciové indexy poklesnú zo svojho vrcholu o 20 % a viac.
----
Vznik medvedieho trhu býva zvyčajne spôsobený vstupom ekonomiky do recesie, náhlym skokovým zvýšením inflácie, napríklad ropným šokom v 70-tych rokoch, alebo aj zvyšovaním nezamestnanosti a dlhodobou ekonomickou stagnáciou.
Silnejšie medvedie trhy bývajú často spustené výrazným náhlym pádom, prípadne sériou pádov akcií, počas ktorých trhový index stratí viac než 5 % svojej hodnoty. Tie spôsobia na trhu paniku a negatívne ovplyvnia očakávania investorov.
Často zvykne byť príčinou pre vznik medvedieho trhu aj prasknutie existujúcej cenovej bubliny. Za ostatných 60 rokov sa na trhu objavilo zhruba 10 období medvedieho trhu, pričom najsilnejší medvedí trh v tomto období nastal v rokoch 2007-2009.
----
Keď začínajú strácať aj ťahúni trhu či tituly citlivé na zmeny v ekonomike, je to signál, 
že investori strácajú dôveru v rast. 
Ide väčšinou o akcie zo sektorov, ako sú financie, doprava a tovaru dlhodobej spotreby.
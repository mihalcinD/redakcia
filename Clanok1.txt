Autor: Alfonz Hraško
Nazov: Medvedí trh
Datum: 12.5.2021
----
Medvedí trh bear market je klesajúci trend na finančnom trhu, kedy akcie klesajú. 
Na trhu panuje pochmúrna nálada a investori predpokladajú straty.
Opačný trend sa nazýva býčí trh bull market.
----
Vznik medvedieho trhu býva zvyčajne spôsobený vstupom ekonomiky do recesie, náhlym skokovým zvýšením inflácie, napríklad ropným šokom v 70-tych rokoch, alebo aj zvyšovaním nezamestnanosti a dlhodobou ekonomickou stagnáciou.
Silnejšie medvedie trhy bývajú často spustené výrazným náhlym pádom, prípadne sériou pádov akcií, počas ktorých trhový index stratí viac než 5 % svojej hodnoty. Tie spôsobia na trhu paniku a negatívne ovplyvnia očakávania investorov.
Často zvykne byť príčinou pre vznik medvedieho trhu aj prasknutie existujúcej cenovej bubliny. Za ostatných 60 rokov sa na trhu objavilo zhruba 10 období medvedieho trhu, pričom najsilnejší medvedí trh v tomto období nastal v rokoch 2007-2009.
----



